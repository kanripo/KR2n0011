# -*- mode: mandoku-view; -*-
#+TITLE: 經義考
#+DATE: 2015-08-24 22:54:05.427476
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二百九十五
<pb:KR2n0011_WYG_294-1a>¶
欽定四庫全書¶
　經義考卷二百九十五¶
　　　　　　　　　　翰林院檢討朱&KR0156;尊撰¶
　　　通說(一/)　(説經上/)¶
　經解孔子曰入其國其教可知也其為人也溫柔敦¶
　厚詩教也疏通知逺書教也廣博易良樂教也潔靜¶
　精微易教也恭儉莊敬禮教也屬辭比事春秋教也¶
　故詩之失愚書之失誣樂之失奢易之失賊禮之失¶
<pb:KR2n0011_WYG_294-1b>¶
　煩春秋之失亂其為人也温柔敦厚而不愚則深於¶
　詩者也疏通知逺而不誣則深於書者也廣博易良¶
　而不奢則深於樂者也潔靜精微而不賊則深於易¶
　者也恭儉莊敬而不煩則深於禮者也屬辭比事而¶
　不亂則深於春秋者也¶
　大戴禮春秋之元詩之關睢禮之冠昏易之乾坤皆¶
　慎始敬終云爾¶
　論語子所雅言詩書執禮皆雅言也¶
<pb:KR2n0011_WYG_294-2a>¶
　春秋演孔圖曰孔子作法五經運之天地稽之圖象¶
　質於三王施之四海¶
　春秋説題辭曰六經所以明君父之尊¶
　管仲曰内不考孝弟外不正忠信澤其四經而誦學¶
　者是亡其身者也¶
　趙衰曰詩書義之府也禮樂德之則也¶
　齊太史子與曰孔子生於衰周先王典籍錯亂無紀¶
　而乃論百家之遺記攷正其義祖述堯舜憲章文武¶
<pb:KR2n0011_WYG_294-2b>¶
　刪詩述書定禮理樂制作春秋讚明易道垂訓後嗣¶
　以為法式何甚盛也¶
　子思子曰夫子之教必始於詩書而終於禮樂雜説¶
　不與焉¶
　莊周曰詩以道志書以道事禮以道行樂以道和易¶
　以道隂陽春秋以道名分¶
　尸佼曰孔子云誦詩讀書與古人居讀詩誦書與古¶
　人謀¶
<pb:KR2n0011_WYG_294-3a>¶
　慎到曰詩往志也書往誥也春秋往事也至於易則¶
　吾心隂陽消息之理備焉¶
　荀卿曰學惡乎始惡乎終曰其數則始乎誦經終乎¶
　讀禮故書者政事之紀也詩者中聲之所止也禮者¶
　法之大分羣類之綱紀也故學至乎禮而止矣夫是¶
　之謂道德之極禮之敬文也樂之中和也詩書之博¶
　也春秋之微也在天地之間者畢矣　又曰聖人也¶
　者道之管也天下之道管是矣百王之道一是矣故¶
<pb:KR2n0011_WYG_294-3b>¶
　詩書禮樂之歸是矣詩言是其志也書言是其事也¶
　禮言是其行也樂言是其和也春秋言是其微也¶
　又曰善為詩者不説善為易者不占善為禮者不相¶
　孔鮒曰不讀詩書易春秋則不知聖人之心¶
　　　　按孔叢子此為孔子語子張之辭然實不類¶
　陸賈曰天生萬物以地養之聖人成之定五經明六¶
　藝鹿鳴以仁求其羣關睢以義鳴其雄春秋以仁義¶
　貶絶詩以仁義存亡乾坤以仁和合八卦以義相承¶
<pb:KR2n0011_WYG_294-4a>¶
　書以仁叙九族君臣以義制忠禮以仁盡節樂以禮¶
　升降學之者明失之者昏背之者亡¶
　韓嬰曰千舉萬變其道不窮六經是也¶
　賈誼曰書者著德之理於竹帛而陳之令人觀焉以¶
　著所從事詩者志德之理而明其指令人緣之以自¶
　成易者察人之精德之理與弗循而占其吉凶春秋¶
　者守徃事之合德之理與不合而紀其成敗以為來¶
　事師法禮者體德理而為之節文成人事樂者書詩¶
<pb:KR2n0011_WYG_294-4b>¶
　易春秋禮五者之道備則合於徳矣合則讙然大樂¶
　矣¶
　劉安曰五行異氣而皆和六藝異科而皆道温惠柔¶
　(或作/淳)良者詩之風也純龎敦厚者書之教也清明(一/作)¶
　(靜/)條逹者易之義也恭儉尊(一作/揖)讓者禮之為也寛¶
　裕(一作/和)𥳑易者樂之化也刺譏辨議者春秋之靡也¶
　故易之失鬼樂之失淫詩之失愚書之失拘禮之失¶
　忮春秋之失訾　又曰易之失也卦書之失也敷樂¶
<pb:KR2n0011_WYG_294-5a>¶
　之失也淫詩之失也辟禮之失也責春秋之失也刺¶
　董仲舒曰詩無逹詁易無逹㫖春秋無逹辭(説苑作/詩無通)¶
　(故易無通占/春秋無通義)　又曰詩書序其志禮樂純其養易春¶
　秋明其知六學皆大而各有所長詩道志故長於質¶
　禮制節故長於文樂詠徳故長於風書著功故長於¶
　事易本天地故長於數春秋是非故長於治¶
　司馬遷曰易著天地隂陽四時五行故長於變禮經¶
　紀人倫故長於行書紀先王之事故長於政詩紀山¶
<pb:KR2n0011_WYG_294-5b>¶
　川谿谷禽獸草木牝牡雌雄故長於風樂樂所以立¶
　故長於和春秋辨是非故長於治人是故禮以節人¶
　樂以發和書以道事詩以逹意易以道化春秋以道¶
　義¶
　　　　按趙㽔長短經注謂為司馬談之言恐誤¶
　夏侯勝曰學經不明不如歸耕¶
　匡衡曰六經者聖人所以統天地之心著善惡之歸¶
　明吉凶之分通人道之正使不悖於其本性者也及¶
<pb:KR2n0011_WYG_294-6a>¶
　論語孝經聖人言行之要宜究其意¶
　翼奉曰聖人見道知王治之象以視賢者名之曰經¶
　賢者見經知人道之務則詩書易春秋禮樂是也¶
　史游曰宦學諷詩孝經論春秋尚書律令文治禮掌¶
　故砥礪身智能通逹多見聞名顯絶殊異等倫積學¶
　所致非鬼神¶
　王鳯曰五經聖人所制萬事靡不畢載¶
　揚雄曰詩書禮春秋或因或作而成於仲尼　又曰¶
<pb:KR2n0011_WYG_294-6b>¶
　大哉天地之為萬物郭五經之為衆説郛書不經非¶
　書也言不經非言也　又曰説天者莫辯乎易説事¶
　者莫辯乎書説體者莫辯乎禮説志者莫辯乎詩説¶
　理者莫辯乎春秋　又曰古者之學耕且養三年通¶
　一經　又曰或問天地𥳑易而聖人法之何五經之¶
　支離曰支離葢其所以為𥳑易也已𥳑已易焉支焉¶
　離　又曰五經括矩　又曰舍五經而濟乎道者末¶
　矣¶
<pb:KR2n0011_WYG_294-7a>¶
　范升曰五經之本自孔子始¶
　桓譚曰經與傳猶衣表裏相待而成¶
　牟子傳曰孔子不以五經之備復作春秋孝經欲博¶
　逺術恣人意爾¶
　班固曰古者以易書詩禮樂春秋為六經至秦燔書¶
　樂經亡今以易書詩禮春秋為五經　又曰孔子以¶
　聖徳遭季世知言之不用而道不行䆒觀古今之篇¶
　籍叙書則斷堯典稱樂則法韶舞論詩則首周南綴¶
<pb:KR2n0011_WYG_294-7b>¶
　周之禮因魯春秋舉十二公行事繩之以文武之道¶
　成一王法至獲麟而止蓋晚而好易讀之韋編三絶¶
　而為之傳皆因近聖之事以立先王之教仲尼既沒¶
　七十子之徒㪚㳺諸侯子張居陳澹臺子羽居楚子¶
　夏居西河子貢終於齊如田子方叚干木呉起禽滑¶
　𣯛之屬皆受業於子夏之倫至於威宣之際孟子孫¶
　卿之列咸遵夫子之業而潤色之及秦燔詩書殺術¶
　士六學從此闕矣漢興言易自淄川田生言書自濟¶
<pb:KR2n0011_WYG_294-8a>¶
　南伏生言詩於魯則申培公於齊則轅固生燕則韓¶
　太傅言禮則魯高堂生言春秋於齊則胡毋生於趙¶
　則董仲舒天下學士靡然鄉風矣　又曰六藝之文¶
　樂以和神仁之表也詩以正言義之用也禮以明體¶
　明者著見故無訓也書以廣聽知之術也春秋以斷¶
　事信之符也五者葢五常之道相須而備而易為之¶
　原古之學者耕且養三年而通一藝存其大體玩經¶
　文而已是故用日少而蓄徳多三十而五經立　又¶
<pb:KR2n0011_WYG_294-8b>¶
　曰經常也有五常之道故曰五經樂仁書義禮禮易¶
　知詩信也¶
　王符曰聖人之制經以遺後賢也譬猶巧倕之為規¶
　矩準繩以遺後工也¶
　王充曰聖人作其經賢者造其傳述作者之意采聖¶
　人之志故經須傳也　又曰孔子之門講習五經五¶
　經皆習庶幾之才也　又曰魯恭王壊孔子宅以為¶
　宮得佚尚書百篇禮三百春秋三百篇論語二十一¶
<pb:KR2n0011_WYG_294-9a>¶
　篇　又曰王莽之時省五經章句皆為二十萬博士¶
　弟子郭路夜定舊説死於燭下　又曰著作者為文¶
　儒説經者為世儒　又曰儒者説五經多失其實前¶
　儒不見本末空生虚説後儒信前師之言隨舊述故¶
　滑習辭語苟名一師之學趨為師教授及時蚤仕汲¶
　汲競進不暇&KR0335;精用心考實根核故虚説傳而不絶¶
　實事没而不見五經並失其實　又曰夫經熟講者¶
　要妙乃見　又曰知屋漏者在宇下知政失者在草¶
<pb:KR2n0011_WYG_294-9b>¶
　野知經誤者在諸子秦雖無道不焚諸子諸子之文¶
　具在可觀讀以正説¶
　牟融曰珠玉少而貴凡屬多而賤聖人七經而已佛¶
　遂萬億言煩而無當也¶
　魯丕曰説經者傳先師之言非從已出不得相讓相¶
　讓則道不明若規矩權衡之不可枉也難者必明其¶
　據説者務立其義浮華無用之言不陳於前故精思¶
　不勞而道術愈章¶
<pb:KR2n0011_WYG_294-10a>¶
　髙彪曰雜藝為庖廚五經為府庫¶
　傅幹曰六經為庖廚百家為異饌¶
　張奮曰五經同歸而禮樂之用為急¶
　徐防曰詩書禮樂定自孔子發明章句始於子夏其¶
　後諸家分析各有異説漢承亂秦經典廢絶本文略¶
　存或無章句収拾缺遺建立明經博徵儒術開置太¶
　學孔聖既逺微㫖將絶故立博士十有四家設甲乙¶
　之科以勉勸學者所以示人好惡改敝就善者也伏¶
<pb:KR2n0011_WYG_294-10b>¶
　見太學試博士弟子皆以意説不修家法論議紛錯¶
　互相是非孔子稱述而不作又曰吾猶及史之闕文¶
　疾史有所不知而不肯闕也今不依章句妄生穿鑿¶
　以遵師為非義意説為得理輕侮道術寖以成俗雖¶
　所失或久差可矯革¶
　翟酺曰孝文皇帝始置一經博士武帝大合天下之¶
　書孝宣論六經於石渠學者滋盛弟子萬數¶
　應劭曰經五藝六其枝别葉布繁華無已也¶
<pb:KR2n0011_WYG_294-11a>¶
　乙瑛曰孔子作春秋制孝經演易繫辭經緯天地幽¶
　讚神明¶
　延篤曰吾常昧爽櫛梳坐於客堂朝則誦羲文之易¶
　虞夏之書歴周公之典禮覽仲尼之春秋夕則消揺¶
　内階詠詩南軒洋洋乎其盈耳也煥爛兮其溢目也¶
　紛紛欣欣兮其獨樂也當此之時不知天之為蓋地¶
　之為輿不知世之有人已之有軀也¶
　鄭康成曰詩者弦歌諷諭之聲也禮者序尊卑之序¶
<pb:KR2n0011_WYG_294-11b>¶
　崇讓合敬也春秋者古史所記之制動作之事也¶
　荀悦曰仲尼作經本一而已古今文不同而皆自謂¶
　真本經古今先師義一而已異家别説不同而皆自¶
　謂古　又曰道之本仁義而已矣五典以經之羣籍¶
　以緯之施之當時則為道徳垂之後世則為典經¶
　秦宓曰河洛由文興六經由文起¶
　後漢書儒林傳曰光武中興愛好經術未及下車先¶
　訪儒雅采求闕文補綴漏逸先是四方學士多懐挾¶
<pb:KR2n0011_WYG_294-12a>¶
　圖書遁逃林藪自是莫不抱負墳䇿雲㑹京師范升¶
　陳元鄭興杜林衛宏劉昆桓榮之徒繼踵而集於是¶
　立五經博士各以家法教授易有施孟梁丘京氏尚¶
　書歐陽大小夏侯詩齊魯韓禮大小戴春秋嚴顏凡¶
　十四博士太常差次緫領焉建武五年廼修起太學¶
　中元元年初建三雍明帝正坐自講諸儒執經問難¶
　於前冠帶搢紳之人圜橋門而觀聽者葢億萬計其¶
　後復為功臣子孫四姓末屬别立校&KR0213;搜選髙能以¶
<pb:KR2n0011_WYG_294-12b>¶
　受其業自期門羽林之士悉令通孝經章句濟濟乎¶
　洋洋乎盛於永平矣建初中大㑹諸儒於白虎觀考¶
　詳同異連月乃罷肅宗親臨稱制如石渠故事顧命¶
　史臣著為通義又詔髙才生受古文尚書毛詩榖梁¶
　左氏春秋雖不立學官然皆擢髙第為講郎給事近¶
　署所以網羅遺逸博存衆家孝和亦數幸東觀覽閱¶
　書林及鄧后稱制樊準徐防並陳敦學之宜順帝感¶
　翟酺之言更修黌序本初元年詔大將軍下至六百¶
<pb:KR2n0011_WYG_294-13a>¶
　石悉遣子就學自是㳺學增盛至三萬餘生熹平四¶
　年靈帝詔諸儒正定五經刋於石碑樹之學門使天¶
　下咸取則焉　又曰自光武中年以後干戈稍戢專¶
　事經學自是其風世篤焉其服儒衣稱先王㳺庠序¶
　聚黌塾者蓋布之於邦域矣若廼經生所處不逺萬¶
　里之路精廬暫建贏糧動有千百其耆名髙義開門¶
　授徒者編牒不下萬人皆専相傳祖莫或訛雜至有¶
　分爭主庭樹朋私里繁其章條穿求崖穴以合一家¶
<pb:KR2n0011_WYG_294-13b>¶
　之説揚雄所謂譊譊之學各習其師也¶
　徐幹曰六籍者羣聖相因之書也其人雖亡其道猶¶
　存學者勤心以取之亦足以到昭明而成博逹矣¶
　張遼叔曰六經為太陽不學為長夜¶
　晋孝武帝曰古之帝王受經必敬¶
　張華曰聖人制作曰經賢者著述曰傳曰記曰章句¶
　曰解曰論曰讀¶
　傅休奕曰詩之雅頌傳之典謨文足以相副翫之若¶
<pb:KR2n0011_WYG_294-14a>¶
　近㝷之則逺浩浩乎文章之淵府也¶
　虞溥曰聖人之道淡而有味故始學者不好也及至¶
　期月所觀彌博所習彌多日聞所不聞見所不見然¶
　後心開意朗敬業樂羣忽然不覺大化之陶已至道¶
　之入神也¶
　楊泉曰夫五經則海也傳記則四瀆諸子則涇渭也¶
　葛洪曰五經為道徳之淵海　又曰儒者周孔也其¶
　籍則六經也葢治世存正之所由也立身舉動之準¶
<pb:KR2n0011_WYG_294-14b>¶
　繩也其用逺而業貴其事大而辭羙有國有家不易¶
　之制也¶
　袁宏曰記載廢興謂之典謨集叙歌謡謂之詩頌擬¶
　議吉凶謂之易象撰録制度謂之禮儀編述名迹謂¶
　之春秋然則經籍者寫載先聖之軌迹者也聖人之¶
　迹不同如彼後之學者欲齊之如此焉可得哉¶
　劉熙曰經徑也常典也如徑路無所不通可常用也¶
　易變易也禮體也得其事體也詩之也志之所之也¶
<pb:KR2n0011_WYG_294-15a>¶
　興物而作謂之興敷布其義謂之賦事類相似謂之¶
　比言王政事謂之雅稱頌成功謂之頌隨作者之志¶
　而别名之也尚書尚上也以堯為上始而書其時事¶
　也春秋冬夏終而成歳春秋書人事卒歳而究備春¶
　秋温涼中象政和也故舉以為名也¶
　蘇彦曰立君臣設尊卑杜將漸防未萌莫過乎禮哀¶
　王道傷時政莫過乎詩導隂陽悔吝莫過乎易明善¶
　惡廢興莫過乎春秋量逺近賦九州莫過乎尚書和¶
<pb:KR2n0011_WYG_294-15b>¶
　人心勸風俗莫過乎樂¶
　陶潛曰顏氏傳詩為道為諷諌之儒孟氏傳書為道¶
　為疏通致逺之儒漆雕氏傳禮為道為恭儉莊敬之¶
　儒仲梁氏傳樂為道以和隂陽為移風易俗之儒樂¶
　正氏傳春秋為道為屬辭比事之儒公孫氏傳易為¶
　道為潔淨精微之儒¶
　釋道安曰書稱知逺逺極唐虞春秋屬辭辭盡王業¶
　禮樂之敬良詩易之温潔皆以明夫身也¶
<pb:KR2n0011_WYG_294-16a>¶
　范泰曰六經典文本在濟俗¶
　謝靈運曰六藝以宣聖教¶
　梁武帝曰建國君臣在教為首砥身礪行由乎經術¶
　梁元帝曰讀書必以五經為本所謂非聖人之書勿¶
　讀讀之百徧其義自見此外衆書皆可汎而觀爾¶
　又曰通聖人之經者謂之儒　又曰六經庖廚百家¶
　異饌三墳為瑚璉五典為笙簧¶
　陶𢎞景曰經者常也通也謂常通而無滯亦猶布帛¶
<pb:KR2n0011_WYG_294-16b>¶
　之有經矣¶
　劉勰曰三極彞訓其書言經經也者恒久之至道不¶
　刋之鴻教也自夫子刪述而易張十翼書標七觀詩¶
　列四始禮正五經春秋五例論説辭序則易統其首¶
　詔䇿章奏則書發其源賦頌歌贊則詩立其本銘誄¶
　箴祝則禮緫其端紀傳銘檄則春秋為其根徵之周¶
　孔則文有師矣是以子政論文必徴於聖稚圭勸學¶
　必宗於經　又曰聖哲彞訓曰經述經叙理曰論¶
<pb:KR2n0011_WYG_294-17a>¶
　又曰敷讚聖㫖莫若注經　又曰秦延君之注堯典¶
　十餘萬字朱普之解尚書三十萬言所以通人惡煩¶
　差學章句若毛公訓詩安國傳書鄭君釋禮王弼解¶
　易要約明暢可為式矣¶
　項岱曰孔子一定五經垂之萬世後人不能改也¶
　李先曰經書三皇五帝治化之典可以補王者神智¶
　孫惠蔚曰六經乃承天之正術治人之貞範是以温¶
　柔疏逺詩書之教恭儉易良禮樂之道爻彖以精微¶
<pb:KR2n0011_WYG_294-17b>¶
　為神春秋以屬辭為化斯實太平之樞宗勝殘之要¶
　道有國之靈基帝王之盛業¶
　顏之推曰文章者原出五經詔命䇿檄生於書者也¶
　叙述論議生於易者也歌咏賦頌生於詩者也祭祀¶
　哀誄生於禮者也書奏箴銘生於春秋者也¶
　王通曰九師興而易道微三傳作而春秋㪚齊韓毛¶
　鄭詩之末也大戴小戴禮之衰也書殘於古今詩(或/曰)¶
　(當作/論)失於齊魯　又曰昔聖人述史三焉其述書也¶
<pb:KR2n0011_WYG_294-18a>¶
　帝王之制備矣故索焉而皆獲其述詩也興衰之由¶
　顯故䆒焉而皆得其述春秋也邪正之迹明故考焉¶
　而皆當　又曰書以辨事詩以正性禮以制行樂以¶
　和徳春秋以舉往易以知來先王之藴盡矣¶
　姚義曰教之以詩則出辭氣斯逺暴慢矣約之以禮¶
　則動容貌斯立威嚴矣不學春秋無以主斷不學樂¶
　無以知和不學書無以議制不學易無以通理¶
　牛𢎞曰周徳既衰經籍紊棄孔子以大聖之才開素¶
<pb:KR2n0011_WYG_294-18b>¶
　王之業憲章祖述制禮刋詩正五始而修春秋闡十¶
　翼而𢎞易道¶
　隋書經籍志曰經籍也者機神之妙㫖聖哲之能事¶
　其為用大矣今之所以知古後之所以知今其斯之¶
　謂也¶
　北史儒林傳曰漢世鄭𤣥並為衆經注解服䖍何休¶
　各有所説𤣥詩書易禮論語孝經䖍左氏春秋休公¶
　羊傳大行於河北王肅易亦間行焉晋世杜預注左¶
<pb:KR2n0011_WYG_294-19a>¶
　氏預𤣥孫坦坦弟驥於宋朝並為青州刺史傳其家¶
　業故齊地多習之自魏末大儒徐遵明門下講鄭𤣥¶
　所注周易遵明以傳盧景裕及清河崔瑾景裕傳權¶
　㑹郭茂權㑹早入鄴都郭茂恒在門下教授其後能¶
　言易者多出郭茂之門河南及青齊之間儒生多解¶
　王輔嗣所注師訓葢寡齊時儒士罕傳尚書之業徐¶
　遵明兼通之遵明受業於屯留王聦傳授浮陽李周¶
　仁及勃海張文敬李鉉河間權㑹並鄭康成所注非¶
<pb:KR2n0011_WYG_294-19b>¶
　古文也下里諸生略不見孔氏注解武平末劉光伯¶
　劉士元始得費甝義疏乃留意焉其詩禮春秋尤為¶
　當時所尚諸生多兼通之三禮並出遵明之門徐傳¶
　業於李鉉祖儁田元鳯馮偉紀顯敬吕黄龍夏懐敬¶
　李鉉又傳授刁柔張買奴鮑季詳邢峙劉晝熊安生¶
　安生又傳孫靈暉郭仲堅丁恃徳其後生能通禮經¶
　者多是安生門人諸生盡通小戴禮於周儀禮兼通¶
　者十二三焉通毛詩者多出於魏朝劉獻之獻之傳¶
<pb:KR2n0011_WYG_294-20a>¶
　李周仁周仁傳董令度程歸則歸則傳劉敬和張思¶
　伯劉&KR0100;思其後能言詩者多出二劉之門河北諸儒¶
　能通春秋者並服子慎所注亦出徐生之門張買奴¶
　馬敬徳邢峙張思伯張奉禮張彫劉晝鮑長宣王元¶
　則並得服氏之精微又有衛覬陳逹潘叔䖍雖不傳¶
　徐氏之門亦為通解又有姚文安秦道静初亦學服¶
　氏後兼更講杜元凱所注其河外儒生俱服膺杜氏¶
　其公羊榖梁二傳儒者多不厝懐論語孝經諸學徒¶
<pb:KR2n0011_WYG_294-20b>¶
　莫不通講諸儒如權㑹李欽刁柔熊安生劉軌思馬¶
　敬徳之徒多自出義疏雖曰專門亦皆相祖習也大¶
　抵南北所為章句好尚互有不同江左周易則王輔¶
　嗣尚書則孔安國左傳則杜元凱河洛左傳則服子¶
　慎尚書周易則鄭康成詩則並主於毛公禮則同遵¶
　於鄭氏南人約簡得其英華北學深蕪窮其枝葉考¶
　其終始要其㑹歸其立身成名殊方同致矣¶
　長孫無忌曰昔者聖人制作謂之為經傳師所説則¶
<pb:KR2n0011_WYG_294-21a>¶
　謂之為傳丘明子夏於春秋禮經作傳是也近代以¶
　來兼經注而明之則謂之為義疏疏之為字本以疏¶
　闊疏逺立名又廣雅云疏者識也按疏訓識則書疏¶
　記識之道存焉¶
　陸徳明曰五經六籍先後次第互有不同如禮記經¶
　解之説以詩為首七略藝文志所記周易居前阮孝¶
　緒七録亦同此次而王儉七志孝經為初原其後前¶
　義各有㫖今當以著述早晚經義緫别以成次第周¶
<pb:KR2n0011_WYG_294-21b>¶
　易雖文起周代而卦肇伏羲既處名教之初故易為¶
　七經之首尚書起五帝之末理後三皇之經故次於¶
　易詩起周文又兼商頌故在堯舜之後次於書周儀¶
　二禮並周公所制宜次文王禮記雖為戴聖所録然¶
　忘名已乆又記二禮闕遺宜相從次於詩下春秋孔¶
　子所作理當後於周公故次於禮孝經與春秋雖俱¶
　夫子述作然春秋周公垂訓史書舊章孝經専是夫¶
　子之意故宜在春秋之後論語是門徒所記故次孝¶
<pb:KR2n0011_WYG_294-22a>¶
　經爾雅周公復為後人所益且以釋經故殿末焉¶
　姚思亷曰兩漢登賢咸資經術魏晋浮蕩儒教淪歇¶
　公卿士庶罕通經業矣夫砥身礪行必先經術樹國¶
　崇家率由兹道故王政因之而至治人倫得之而攸¶
　序¶
　劉知幾曰聖賢述作是曰經典句皆韶夏言盡琳琅¶
　　又曰書編典誥宣父辨其流詩列風雅卜商通其¶
　義　又曰尚書古文六經之冠冕也春秋左氏三傳¶
<pb:KR2n0011_WYG_294-22b>¶
　之雄覇也　又曰昔詩書已成而毛孔立傳傳之時¶
　義以訓詀為主亦猶春秋之傳配經而行也降及中¶
　古始名傳曰注葢傳者轉也轉授於無窮注者流也¶
　流通而靡絶惟此二名其歸一揆鄭𤣥王肅述五經¶
　而各異何休馬融論三傳而競美欲加商㩁其流實¶
　繁¶
　趙僎曰昔犧后作易周公創禮孔父修雅若三聖不¶
　作則後王何述故天地非宓皇不昭長幼非周公不¶
<pb:KR2n0011_WYG_294-23a>¶
　序雅頌又非孔子不列矣¶
　李元璀曰三禮三傳毛詩尚書周易並聖賢微㫖今¶
　明經所習咸以禮記文順人皆競讀周禮經邦之軌¶
　則儀禮莊敬之楷模公羊榖梁歴代宗習今兩監及¶
　州縣以獨學無友四經殆絶事資訓誘不可因循宜¶
　令四海均習九經該備¶
　呉兢曰貞觀四年太宗以經籍去聖乆逺文字訛謬¶
　詔前中書侍郎顏師古於祕書省考定五經及功畢¶
<pb:KR2n0011_WYG_294-23b>¶
　復詔尚書左僕射房𤣥齡集諸儒重加詳議時諸儒¶
　傳習師説舛謬已乆皆共非之異端蜂起師古輒引¶
　晋宋以來古本隨方曉答援據詳明皆出其意表諸¶
　儒莫不歎伏太宗稱善者乆之賜帛五百段加授通¶
　直㪚騎常侍頒其所定書於天下令學者習焉太宗¶
　又以儒家多門章句繁雜詔師古與國子祭酒孔頴¶
　逹等諸儒撰定五經疏義凡一百八十卷名曰五經¶
　正義付國學施行¶
<pb:KR2n0011_WYG_294-24a>¶
　薛放曰經者古先聖之至言多仲尼所發明皆天人¶
　之極致萬代不刋之典也論語者六經之精華孝經¶
　者人倫之大本¶
　成伯瑜曰何晏論語杜元凱春秋名為集解蔡邕注¶
　月令謂之章句范寗注榖梁謂之解何休注公羊謂¶
　之學鄭𤣥謂之箋葢序者緒也如繭絲之有緒申其¶
　述作之意也詁者古也謂古人之言與今有異古謂¶
　之厥今謂之其古謂之權輿今謂之始是也訓者謂¶
<pb:KR2n0011_WYG_294-24b>¶
　别有意義傳者注之别名也傳承師説謂之為傳出¶
　自己意即為注箋者表也毛公之傳有所滯隐及不¶
　曲盡義類重表明之述作之體不欲相因耳¶
　趙匡曰立身入仕莫先於禮尚書明王道論語首百¶
　行孝經徳之本學者所宜先習¶
　陸贄曰仲尼叙禮樂刪詩書修春秋廣易道六經之¶
　義所尚各殊¶
　權徳輿曰漢用經術以都貴位傳古義以决疑獄誠¶
<pb:KR2n0011_WYG_294-25a>¶
　為理之本也¶
　韓愈曰書與易春秋經也聖人於是乎盡其心焉¶
　又曰春秋謹嚴左氏浮夸易竒而法詩正而葩¶
　桞宗元曰文者以明道本之書以求其質本之詩以¶
　求其恒本之禮以求其宜本之春秋以求其斷本之¶
　易以求其動此所以取道之原也¶
　李翺曰六經之辭創意造言皆不相師故其讀春秋¶
　也如未甞有詩也其讀詩也如未甞有易也其讀易¶
<pb:KR2n0011_WYG_294-25b>¶
　也如未甞有書也義深則意逺意逺則理辨理辨則¶
　氣直氣直則辭盛辭盛則文工此因學而知者也¶
　白居易曰天之文三光首之地之文五材首之人之¶
　文六經首之講詩者以六義風賦為宗不専於鳥獸¶
　草木之名也讀書者以五代典謨為㫖不専於章句¶
　訓詁之文也習禮者以上下長幼為節不専於爼豆¶
　之數裼襲之容也學樂者以中和友孝為徳不専於¶
　節奏之變綴兆之度也夫然故温柔敦厚之教疏通¶
<pb:KR2n0011_WYG_294-26a>¶
　知逺之訓暢於中而發於外矣莊敬威嚴之貌易直¶
　子諒之心行於上而流於下矣¶
　歸崇敬曰五經六籍古先哲王致理之式也¶
　陸龜蒙曰六籍者聖人之海也　又曰六籍中獨詩¶
　易春秋經聖人之手禮樂二記雖載聖人之法近出¶
　二戴未能通一純實故時有齟齬不安　又曰經解¶
　篇名出於戴聖王輔嗣因之以易為經杜元凱因之¶
　以春秋為經按經解則六籍悉謂之經區而别之則¶
<pb:KR2n0011_WYG_294-26b>¶
　詩易為經書與春秋其實史爾¶
　王讜曰大厯以後學士蔡廣成周易强䝉論語啖助¶
　趙匡陸質春秋施士丐毛詩袁彞仲子陵韋彤韋&KR0581;¶
　講禮章庭珪薛伯高徐&KR0146;通經¶
　徐寅曰温柔敦厚出風雅之咏歌比事屬辭本春秋¶
　之黜陟協彼典教諧斯禮文廣博而樂章具有精㣲¶
　而易象攸分先王所以緫斯御物也¶
　新唐書藝文志曰自六經焚於秦而復出於漢其師¶
<pb:KR2n0011_WYG_294-27a>¶
　傳之道中絶而𥳑編脱亂訛闕學者莫得其本真於¶
　是諸儒章句之學興焉其後傳注箋解義疏之流轉¶
　相講述而聖道粗明然其為説固已不勝其繁矣¶
　¶
　¶
　¶
　¶
　¶
<pb:KR2n0011_WYG_294-27b>¶
　¶
　¶
　¶
　¶
　¶
　¶
　¶
　經義考卷二百九十五¶
