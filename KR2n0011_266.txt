# -*- mode: mandoku-view; -*-
#+TITLE: 經義考
#+DATE: 2015-08-24 22:54:04.550437
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二百六十七
<pb:KR2n0011_WYG_266-1a>¶
欽定四庫全書¶
　經義考卷二百六十七¶
　　　　　　　　　　翰林院檢討朱彞尊撰¶
　　　毖緯(五/)¶
論語讖(新唐志作緯/)¶
　　七録宋均注八卷(新唐志十卷/)¶
　　　佚¶
　陳振孫曰唐志有論語緯十巻七緯無之太平御覽¶
<pb:KR2n0011_WYG_266-1b>¶
　有論語摘輔象撰考讖者意其是也¶
論語摘輔象¶
　　宋均注¶
　　　佚¶
　孫㲄曰陶淵明聖賢羣輔録本之¶
　　　　按摘輔象文多説聖門儀表如孔子胸應矩¶
　　　　顔淵山庭日角曾子珠衡犀角樊遲山額有¶
　　　　若月衡子貢山庭斗繞口南容井口澹臺滅¶
<pb:KR2n0011_WYG_266-2a>¶
　　　　明岐掌又稱宰我子游公冶長子夏公伯周¶
　　　　手握之異以仲尼為素王左丘明為素臣皆¶
　　　　本此書又以顔淵為素王之司徒子貢為素¶
　　　　王之司空悉無稽之説而又溯於上古燧人¶
　　　　四佐明由必育成博隕蓲伏羲六佐金提烏¶
　　　　明視黙紀通仲起陽侯黄帝七輔風后天老¶
　　　　五聖知命窺紀地典力墨葢好事者為之¶
論語摘衰聖¶
<pb:KR2n0011_WYG_266-2b>¶
　　　佚¶
　　　　按摘衰聖文有曰帝不先義任道德王不先¶
　　　　力尚仁義霸不先正尚武功¶
論語素王受命讖¶
　　　佚¶
　　　　按李善注文選引其文云王者受命布政易¶
　　　　俗以御八極莫不喁喁引頸歸德¶
論語隂嬉讖¶
<pb:KR2n0011_WYG_266-3a>¶
　　　佚¶
論語紀滑讖¶
　　　佚¶
　　　　按李善注文選引其文云漸漬以道廢消乃¶
　　　　行又云陳滅齊六卿分晉¶
論語崇爵讖¶
　　　佚¶
　　　　按讖文云子夏六十四人共撰仲尼微言以¶
<pb:KR2n0011_WYG_266-3b>¶
　　　　當素王亦見李氏文選注¶
論語比考讖¶
　　宋均注¶
　　　佚¶
　孫㲄曰命曰比考葢以上比之三王下自考也¶
論語撰考讖¶
　　　佚¶
　孫㲄曰比考之外别有撰考不言讖實讖文也¶
<pb:KR2n0011_WYG_266-4a>¶
　　　　按論語讖雖有比考撰考之目諸書所引徃¶
　　　　徃互見如曰軒知地理九牧倡教正朔所加¶
　　　　也莫不歸義遠都殊域莫不嚮風穿胸儋耳¶
　　　　莫不來貢堯歩舜驟禹馳湯騖又云古者七¶
　　　　十二家為里又曰水名盗泉仲尼不潄里名¶
　　　　勝母曾子斂襟邑號朝歌顔淵不舍七十弟¶
　　　　子掩目宰予獨顧由蹷墮車又曰殷惑妲己¶
　　　　玉馬走為比為撰不能盡别也¶
<pb:KR2n0011_WYG_266-4b>¶
孝經雜緯¶
　　七録宋均注十卷(新唐志五卷/)¶
　　　佚¶
　毛奇齡曰禮記正義引孝經緯文云后稷為天地之¶
　主文王為五帝之宗后稷配天地於南北郊文王配¶
　五帝於明堂羣儒爭南北郊并爭祭地北郊祭昊天¶
　上帝與五帝於明堂聚訟不已皆本此文¶
　　　　按應劭風俗通引孝經云聖不獨立智不獨¶
<pb:KR2n0011_WYG_266-5a>¶
　　　　治王制正義引孝經云德不倍者不異其爵¶
　　　　功不倍者不異其土今孝經無此文當亦緯¶
　　　　書中語也又風俗通引孝經説云社者土地¶
　　　　之主土地廣博不可徧敬故封土以為社而¶
　　　　祀之稷者五榖之長五榖衆多不可徧祭故¶
　　　　立稷而祭之報功也又禮記正義引孝經説¶
　　　　云封於泰山考績燔燎禪於梁父刻石紀號¶
　　　　又廣𢎞明集引孝經説云奇者陽節偶者隂¶
<pb:KR2n0011_WYG_266-5b>¶
　　　　基得陽而成合隂而居數相配偶乃為道也¶
　　　　又按公羊春秋作僖公主傳何氏注主狀正¶
　　　　方穿中央達四方天子長尺二寸諸侯長一¶
　　　　尺又閽弑呉子餘祭傳何氏注引孔子曰三¶
　　　　皇設言民不違五帝畫象世順機三王肉刑¶
　　　　揆漸加應世黠巧姦偽多徐彦疏云孝經説¶
　　　　文¶
孝經讖圖¶
<pb:KR2n0011_WYG_266-6a>¶
　　十二卷¶
　　　佚¶
　　　　右見張彦遠名畫記¶
孝經句命決¶
　　隋志宋均注六卷¶
　　　佚¶
　羅苹曰孝經句命決云任已感神生帝魁故鄭康成¶
　云任己帝魁之母而春秋句命決作任姒傳者誤也¶
<pb:KR2n0011_WYG_266-6b>¶
　夫任乃太昊之後黄帝所封為己姓姒氏夏始有之¶
　王應麟曰何休公羊傳序鄭康成中庸注俱引孔子¶
　云吾志在春秋行在孝經此孝經句命決之言也¶
　孫瑴曰參其奥以示人故名決¶
　　　　按尚書春秋孝經俱有句命決白虎通德論¶
　　　　所引有云三皇歩五帝趨三王馳五霸騖續¶
　　　　漢書天文志劉昭引宋均句命決注云彗五¶
　　　　彗也蒼則王侯破天子苦兵赤則賊起强國¶
<pb:KR2n0011_WYG_266-7a>¶
　　　　恣黄則女害色權奪於后妃白則將軍逆二¶
　　　　年兵大作黑則水精賦江河決賊處處起也¶
　　　　此是孝經説其云欲觀我褒貶諸侯之志在¶
　　　　春秋崇人倫之行在孝經何休約其辭明皇¶
　　　　述之世遂以為何休文非矣¶
孝經援神契¶
　　隋志宋均注七卷¶
　　　佚¶
<pb:KR2n0011_WYG_266-7b>¶
　徐彦曰援神契自是孝經緯説横說非是正解¶
　王應麟曰周官九嬪注引孔子云日者天之明月者¶
　地之理孝經援神契之言也¶
　孫瑴曰此言孝道之至行乎隂陽通乎鬼神上下古¶
　今若合符契也¶
　　　　按禮文王世子鄭注引孝經說云諸侯歸各¶
　　　　帥於其國大夫勤於朝州里&KR1710;於邑孔氏疏¶
　　　　謂是援神契文¶
<pb:KR2n0011_WYG_266-8a>¶
　　　　又按大戴禮注引其文云日月屬於天則隂¶
　　　　類消於淵又賈氏齊民要術引其文云黄白¶
　　　　土宜禾黑墳宜黍麥汙泉宜稻赤土宜菽也¶
援神句命解詁¶
　　十二篇¶
　　　佚¶
　後漢書翟酺字子超廣漢雒人拜光禄大夫遷將作¶
　大匠善圖緯天文厯算著援神句命解詁十二篇¶
<pb:KR2n0011_WYG_266-8b>¶
　　　　按益部耆舊傳謂是酺弟子緜竹杜眞孟宗¶
　　　　所著¶
孝經威嬉拒¶
　　　佚¶
　　　　按威嬉拒之說欲去惡鬼湏具五刑令五人¶
　　　　皆持大斧著鐵兠鍪駈之此眞邪說於孝經¶
　　　　何與焉¶
孝經元命苞¶
<pb:KR2n0011_WYG_266-9a>¶
　　七録一卷¶
　　　佚¶
孝經内事¶
　　隋志一卷¶
　　　佚¶
　　　　按此係借經説災祥之書¶
孝經古秘援神¶
　　七録二巻¶
<pb:KR2n0011_WYG_266-9b>¶
　　　佚¶
孝經古秘圖¶
　　七録一卷¶
　　　佚¶
孝經左右握¶
　　七録二卷¶
　　　佚¶
孝經左右契圖　中契¶
<pb:KR2n0011_WYG_266-10a>¶
　　七録一卷¶
　　　佚¶
　　　　按孝經緯有左右契亦有中契其曰元氣混¶
　　　　沌孝在其中天序日月星辰以自光人序孝¶
　　　　悌忠敬以自彰務一德也此左契之文也其¶
　　　　曰内深藏不足為神外博觀不足為明惟孝¶
　　　　者為能法天之神麗日之明此右契之文也¶
　　　　其曰孝經文成&KR0975;雲涌北極紫宮開北門此¶
<pb:KR2n0011_WYG_266-10b>¶
　　　　中契之文也¶
孝經雌雄圖¶
　　七録三卷¶
　　　佚¶
　五代㑹要周顯德六年八月高麗遣使進孝經雌雄¶
　圖三卷皇靈孝經一卷雌圖者止説月之環暈星之¶
　彗孛災異之應乃讖緯之書也¶
　龎元英曰雌圖亦非奇書¶
<pb:KR2n0011_WYG_266-11a>¶
　宋永亨曰孝經雌雄圖本京房易傳日星占相之書¶
　也¶
　高麗史光宗光德十年秋遣使如周進皇靈孝經一¶
　卷孝經雌雄圖三卷¶
孝經異本雌雄圖¶
　　七録二卷¶
　　　佚¶
皇靈孝經¶
<pb:KR2n0011_WYG_266-11b>¶
　　一卷¶
　　　佚¶
　龎元英曰皇靈者止說延年避災之事及志符文乃¶
　道書也¶
孝經分野圖¶
　　七録一卷¶
　　　佚¶
孝經内事圖¶
<pb:KR2n0011_WYG_266-12a>¶
　　七録二卷¶
　　　佚¶
孝經内事星宿講堂七十二弟子圖¶
　　七録一卷¶
　　　佚¶
孝經口授圖¶
　　七録一卷¶
　　　佚¶
<pb:KR2n0011_WYG_266-12b>¶
孝經應瑞圖¶
　　舊唐志一卷¶
　　　佚¶
孝經河圖¶
　　　佚¶
　　　　按賈氏齊民要術載孝經河圖文云少室之¶
　　　　山有㸑器竹堪為釡甑安思縣多苦竹竹之¶
　　　　醜有四有青苦者白苦者紫苦者黄苦者其¶
<pb:KR2n0011_WYG_266-13a>¶
　　　　目不見於他書¶
孝經皇義¶
　　一巻¶
　　　佚¶
　冊府元龜宋均為河内太守撰孝經皇義一卷¶
孝經内記星圖¶
　　唐志一卷¶
　　　佚¶
<pb:KR2n0011_WYG_266-13b>¶
孝經元辰¶
　　唐志二巻¶
　　　佚¶
孝經中黄讖¶
　　　佚¶
　　　　按沈約宋書符瑞志裴松之魏志注引之云¶
　　　　日載東紀火光不横一聖明聰四百之外易¶
　　　　姓而王天下歸功致於太平¶
<pb:KR2n0011_WYG_266-14a>¶
孝經錯緯¶
　　　佚¶
　繆泳曰晉燉煌郭瑀元瑜撰¶
書易詩孝經春秋河洛緯秘要¶
　　七録一卷¶
　　　佚¶
句命決圖¶
　　一卷¶
<pb:KR2n0011_WYG_266-14b>¶
　　　佚¶
靈命本圖¶
　　一卷¶
辨靈命圖¶
　　二卷¶
　　　俱佚¶
　　　　右三圖見張彦遠名畫記未詳何經之緯¶
楊氏(統/)内讖解説¶
<pb:KR2n0011_WYG_266-15a>¶
　　二卷¶
　　　佚¶
　益部耆舊傳曰統字仲通家新都建初中為彭城令¶
　代以夏侯尚書相傳作内讖二卷解說朝廷災異多¶
　以訪之位至光禄大夫為國三老¶
孫氏(㲄/)古微書¶
　　三十六卷¶
　　　存¶
<pb:KR2n0011_WYG_266-15b>¶
　瑴自序曰緯有七儷經而行顧其文皆刪餘也相傳¶
　孔子既述六經知後世不能稽同其意别立緯及讖¶
　八十一首以遺來世故東漢謂之古學魏晉以降倚¶
　為符圖圖令人諱諱令人憚至隋而燬遂禁不傳噫¶
　傷哉使孔門知百世之學而今無聞也病之者以為¶
　多談怪迂義致無取夫經之尊譬帝王也圖緯雖纖¶
　陋譬之猶騶賁奄奚而日環侍帝也今欲親識帝之¶
　面而曰必屏而騶賁却而奄奚則帝難見矣欲見孔¶
<pb:KR2n0011_WYG_266-16a>¶
　子而不欲見其親授受者之謦欬之光容孔子可見¶
　乎然則惟孔宜刪非孔烏得刪且非孔而欲識孔又¶
　烏得刪也自昔為之説者有郄有袁為之注者有鄭¶
　有宋一以為起於中興之前終張之徒皆借仲尼雜¶
　以己說一以為盛於建武之代俗儒趨時篇卷第目¶
　轉加增廣惟劉彦和以為事幽辭富有助文章故羲¶
　皥之源鍾律之要瑞孽之符鬼神之狀讀之者皆有¶
　取焉嘗讀歴代史經籍藝文志空標其目而書竟隱¶
<pb:KR2n0011_WYG_266-16b>¶
　泯矣閒有存者亦復如裂錦碎璧聲味不聯予苦心¶
　於兹且十年顧簡不一遘遘不連行於是考其班部¶
　𣙜其宗旨覈其譌闕葢句累而章章累而篇篇累而¶
　帙焉雖非其本卷本文之後先要亦可以大義徵以¶
　文律準也¶
　¶
　¶
　經義考卷二百六十七¶
