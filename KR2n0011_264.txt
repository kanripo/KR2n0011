# -*- mode: mandoku-view; -*-
#+TITLE: 經義考
#+DATE: 2015-08-24 22:54:04.466793
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二百六十四
<pb:KR2n0011_WYG_264-1a>¶
欽定四庫全書¶
　經義考卷二百六十四¶
　　　　　　　　　　翰林院檢討朱彞尊撰¶
　　　毖緯(二/)¶
河圖洛書¶
　　隋志二十卷(七録二十四卷/目録一卷)¶
　　　佚¶
　禮含文嘉曰伏羲德合上下天應以鳥獸文章地應¶
<pb:KR2n0011_WYG_264-1b>¶
　以河圖洛書則而象之乃作八卦¶
　挺佐輔曰天老告黄帝曰河有龍圖洛有龜書帝遊¶
　翠媯之川有大魚出魚没而圖見¶
　握河紀曰堯即政七十年受河圖¶
　春秋説題辭曰河以通乾出天苞洛以流坤吐地符¶
　河龍圖發洛龜書感王者沉禮焉故圖有九篇書有¶
　六篇¶
　春秋命厯序曰河圖帝王之階圖載江河山川州界¶
<pb:KR2n0011_WYG_264-2a>¶
　之分野¶
　管仲曰昔人受命者龍龜假河出圖洛出書地出乘¶
　黄¶
　劉安曰至德之世河出丹書洛出緑圖¶
　揚雄曰大易之始河序龍馬洛貢龜書¶
　宋均曰堯省河洛得龜龍之圖書¶
　王充曰河神故出圖洛靈故出書¶
　班固曰河圖命庖雒書賜禹河圖洛書相為經緯¶
<pb:KR2n0011_WYG_264-2b>¶
　又曰河洛圖書之淵¶
　張衡曰龍圖授羲龜書畀姒¶
　鄭康成曰太平嘉瑞圖書之出必龜龍銜負焉¶
　蔡邕曰洛書皆言存亡之事覽之以驗禍福也　又¶
　曰河圖洛書至信至明¶
　左思曰河洛開奥符命用出¶
　潘徽曰龍筴授河龜威出洛¶
　隋書河圖洛書自黄帝至周文王所受本文¶
<pb:KR2n0011_WYG_264-3a>¶
　孔頴達曰河圖由天洛書自地¶
　劉牧曰龍圖龜書經所不載然前賢相傳授數與象¶
　合位將卦偶不盈不縮符於自然故古今隂陽之書¶
　靡不宗之¶
　車若水曰易六經之祖河圖易之祖¶
圖書秘記¶
　　漢志十七篇¶
　　　佚¶
<pb:KR2n0011_WYG_264-3b>¶
河洛内記¶
　　七巻¶
　　　佚¶
　　　　右見抱朴子遐覽篇¶
河圖¶
　　十二卷又八巻¶
　　　佚¶
　　　　右見張彦遠名畫記又法苑珠林引其文曰¶
<pb:KR2n0011_WYG_264-4a>¶
　　　　元氣无形匈匈䝉䝉偃者為地伏者為天又¶
　　　　郭茂倩樂府詩集引其文曰黄河出崑崙山¶
　　　　北流千里折西而行至於蒲山南流千里至¶
　　　　於華山之隂東流千里至於桓雍北流千里¶
　　　　至於下津河水九曲長九千里入於渤海¶
河圖括地象¶
　　　佚¶
　尚書刑德倣曰禹長於地理水泉九州得括象圖故¶
<pb:KR2n0011_WYG_264-4b>¶
　堯以為司空¶
　尚書中候曰伯禹觀於河有長人魚身出曰吾河精¶
　也授禹河圖䠠入淵¶
　鄭&KR0975;注曰即括地象也¶
　羅泌曰始禹治水七年矣傷功未就悠然沈思於是¶
　上觀河河精受圖¶
　孫㲄曰昔禹治水得括地象此其傳之最古也¶
　　　　按河圖括地象其言雖夸然大抵本鄒衍大¶
<pb:KR2n0011_WYG_264-5a>¶
　　　　九州之説今節録之文云易有太極是生兩¶
　　　　儀兩儀未分其氣混沌清濁既形伏者為天¶
　　　　偃者為地天不足西北地不足東南西北為¶
　　　　天門東南為地户天門無上地户無下天有¶
　　　　五行地有五嶽天有七星地有七表天有四¶
　　　　維地有四瀆天有八氣地有八風天有九道¶
　　　　地有九州東南神州曰晨土正南卭州曰深¶
　　　　土西南戎州曰滔土正西弇州曰开土正中¶
<pb:KR2n0011_WYG_264-5b>¶
　　　　冀州曰白土西北柱州曰肥土北方&KR0975;州曰¶
　　　　成土東北咸州曰隱土正東揚州曰信土八¶
　　　　極之廣東西二億三萬三千里南北二億三¶
　　　　萬一千五百里夏禹所治四海内地東西二¶
　　　　萬八千里南北二萬六千里崑崙者地之中¶
　　　　也有柱焉其高入天即所謂天柱也高萬一¶
　　　　千里圍三千里有五城十二樓出五色雲五¶
　　　　色流水其泉南流入中國名曰河也東南地¶
<pb:KR2n0011_WYG_264-6a>¶
　　　　方五千里名神州中有五山帝王居之地下¶
　　　　有八柱柱廣十萬里有三千六百軸互相牽¶
　　　　制名山大川孔穴相通崑崙之山為地首岐¶
　　　　山為地乳桐柏為地穴熊耳地之門也鳥鼠¶
　　　　同穴地之幹也汶山井絡也太行天下之脊¶
　　　　也¶
　　　　又按禹受地綂書攷禮正義天子祭天地山¶
　　　　川文疏曰案地綂書括地象云崑崙者地之¶
<pb:KR2n0011_WYG_264-6b>¶
　　　　中央東南地方五千里名曰神州此即括地¶
　　　　象之文然則括地象又名地綂書也¶
河圖括地象圖¶
　　十一卷¶
　　　佚¶
　　　　右見張彦遠名畫記¶
河圖録運法¶
　　　佚¶
<pb:KR2n0011_WYG_264-7a>¶
　羅苹曰黄帝坐𤣥扈閣與大司馬容光左右輔將周¶
　昌二十二人臨觀鳳圖此出河圖録運法而春秋合¶
　誠圖則云百二十二人也¶
河圖赤伏符¶
　　　佚¶
　　　　按建武封禪刻石援河圖赤伏符㑹昌符提¶
　　　　劉合古篇文¶
河圖挺佐輔¶
<pb:KR2n0011_WYG_264-7b>¶
　　　佚¶
　孫㲄曰挺佐輔其符命之祖乎¶
　　　　按挺佐輔文百世之後地高天下山陵消去¶
　　　　不風不雨不寒不暑民復食土皆知其母不¶
　　　　知其父如此千載之後天可倚杵洶洶隆隆¶
　　　　曾莫知其始終亦用韻語頗與易是𩔖謀相¶
　　　　似¶
河圖帝覽嬉¶
<pb:KR2n0011_WYG_264-8a>¶
　　　佚¶
　孫㲄曰帝覽嬉者猶云覽德輝而喜悦爾¶
　　　　按鄭康成注尚書考靈曜引河圖帝覽嬉文¶
　　　　云黄道一青道二出黄道東赤道二出黄道¶
　　　　南白道二出黄道西黑道二出黄道北日春¶
　　　　東從青道夏南從赤道秋西從白道冬北從¶
　　　　黒道¶
河圖握矩起¶
<pb:KR2n0011_WYG_264-8b>¶
　　　佚¶
　孫瑴曰五運三正安有常期謂之握矩者明乎皇帝¶
　王之迭興各有禎符若春䂓夏準秋矩冬權可象鑑¶
　而不謬也¶
　　　　按易通卦驗有云遂皇始出握機矩或作握¶
　　　　拒傳寫誤爾宋均有注¶
河圖稽命曜(或作稽命徵/)¶
　　　佚¶
<pb:KR2n0011_WYG_264-9a>¶
河圖稽曜鉤¶
　　　佚¶
　孫瑴曰稽曜曰鉤以言乎𤣥象之窈矞無不睹也¶
　　　　按稽曜鉤其説妖占其文曰五星散為五色¶
　　　　之彗歲星之精流為國皇太白散為天狗辰¶
　　　　星散為枉矢熒惑散為蚩尤旗鎭星散為獄¶
　　　　漢又為五殘又為旬始攷晉書天文志彗有¶
　　　　五色各依五行本精所主蚩尤旗𩔖彗而後¶
<pb:KR2n0011_WYG_264-9b>¶
　　　　曲象旗國皇大而赤𩔖南極老人星五殘¶
　　　　一名五鏠狀類辰星出角獄漢一名咸漢¶
　　　　大而赤旬始出北斗旁如雄雞其怒有青黒¶
　　　　象伏鼈枉矢𩔖流星色蒼黒蛇行天狗狀如¶
　　　　犬奔色黄有聲其名義學者所宜知故節録¶
　　　　之¶
河圖㑹昌符¶
　　　佚¶
<pb:KR2n0011_WYG_264-10a>¶
　司馬彪曰建武三十二年上齋讀河圖㑹昌符言九¶
　葉封禪¶
河圖記命符¶
　　　佚¶
　　　　右見抱朴子微旨篇¶
河圖説徵示¶
　　　佚¶
河圖帝視萌¶
<pb:KR2n0011_WYG_264-10b>¶
　　　佚¶
　皇甫謐曰黄帝出遊洛水之上見大魚殺五能牲以¶
　醮之天乃甚雨七日七夜魚流於海始得圖書今河¶
　圖帝視萌之篇是也¶
河圖期運授¶
　　　佚¶
　　　　太平御覽引之¶
河圖帝紀通(或作帝通紀/)¶
<pb:KR2n0011_WYG_264-11a>¶
　　　佚¶
　　　　按諸書所引雲者天地之本也風者天地之¶
　　　　使也雨者天地之施也雷者天之鼓也彗星¶
　　　　者天之旗也皆帝通紀之文也¶
河圖皇參持¶
　　　佚¶
　　　　按皇參持文云皇辟出承乾訖道無為治(闕/)¶
　　　　率被遂矩戯作術開皇邑握神日投輔提象¶
<pb:KR2n0011_WYG_264-11b>¶
　　　　不絶立皇後翼不格道終始德優劣帝任政¶
　　　　河曲出叶輔嬉爛可述王劭以為隋受命之¶
　　　　符以有開皇字也¶
河圖闓苞受¶
　　　佚¶
河圖考曜文¶
　　　佚¶
河圖内元經¶
<pb:KR2n0011_WYG_264-12a>¶
　　　佚¶
　　　　右見陶𢎞景眞誥稽神樞篇¶
龍魚河圖¶
　　一卷¶
　　　佚¶
　顧野王曰龍魚負圖從河中出付黄帝從洛水出詣¶
　舜¶
　孫㲄曰河圖篇目已繁矣類書所録有以龍魚命者¶
<pb:KR2n0011_WYG_264-12b>¶
　豈非以其玉石雜糅椒艾紛汨而衍其牘歟¶
　　　　按龍魚河圖賈思勰齊民要術屢引之有云¶
　　　　𤓰有兩鼻者殺人羊有一角食之殺人𤣥雞¶
　　　　白頭食之病人此服食家言爾又云各以臘¶
　　　　月鼠斷尾正月旦日未出時家長斬鼠著屋¶
　　　　中祝云付勅屋吏制斷鼠蟲三時言功鼠不¶
　　　　敢行又云埋蠶沙於宅亥地大富得蠶絲吉¶
　　　　利以一斛二斗甲子日鎭宅大吉財致千萬¶
<pb:KR2n0011_WYG_264-13a>¶
　　　　又云歲暮夕四更中取二七豆子二七麻子¶
　　　　家人頭髪少許合麻豆著井中咒勅井使其¶
　　　　家竟年不遭傷寒辟五方疫鬼又太平御覽¶
　　　　引其文云婦人無以夫衣合浣之使不利又¶
　　　　云以賣馬錢娶婦令多惡疾夫妻離別又云¶
　　　　懸艾虎鼻門上宜官子孫帶印綬懸虎鼻門¶
　　　　中周一年取燒作屑與婦飲之二月中便有¶
　　　　娠生貴子勿令人知之泄則不驗也亦勿令¶
<pb:KR2n0011_WYG_264-13b>¶
　　　　婦見之又云七月七日取小赤豆男吞一七¶
　　　　女吞二七令人畢歲無病是日取烏雞血和¶
　　　　三月三日桃花末塗面及身三日後肌白如¶
　　　　玉觀其大畧無異道家厭勝之術與經義何¶
　　　　禆至謂蚩尤兄弟八十一人皆銅頭鐵額食¶
　　　　砂石子尤屬不倫諸毖緯中邪説誣民葢未¶
　　　　有甚於此書者已¶
河圖龍文¶
<pb:KR2n0011_WYG_264-14a>¶
　　隋志一卷¶
　　　佚¶
　王應麟曰文選注引之¶
河圖八文¶
　　　佚¶
　乾鑿度曰有制靈圖而後有河圖八文¶
河圖提劉¶
　　　佚¶
<pb:KR2n0011_WYG_264-14b>¶
河圖眞鉤(或作眞紀鉤/)¶
　　　佚¶
　　　　按王者封泰山禪梁父易姓奉度繼典崇功¶
　　　　者七十有二君是眞紀鉤文¶
河圖著命¶
　　　佚¶
　　　　右李善注文選引之¶
河圖天靈¶
<pb:KR2n0011_WYG_264-15a>¶
　　　佚¶
河圖緯象(或作絳象/)¶
　　　佚¶
　　　　按是編叙河流九曲特明晰其言曰河導崑¶
　　　　崙山一曲也東流千里至規其山二曲也北¶
　　　　流千里至積石山三曲也千里入隴首抵龍¶
　　　　門四曲也南流千里至龍首至卷重山五曲¶
　　　　也東流貫砥柱觸閼流山六曲也東至洛㑹¶
<pb:KR2n0011_WYG_264-15b>¶
　　　　七曲也東流至大伾山八曲也東至絳水千¶
　　　　里至大陸九曲也足為洽聞之資¶
河圖玉版¶
　　　佚¶
　孫瑴曰緯之説兆於河圖故僭河圖者益衆緯録未¶
　聞有玉版而類書援引及之¶
　　　　按酈道元水經注引此又裴松之注魏志云¶
　　　　左中郎將李伏表魏王曰昔先王初建魏國¶
<pb:KR2n0011_WYG_264-16a>¶
　　　　武都李庻姜合羇旅漢中謂臣曰定天下者¶
　　　　魏公子桓臣以合辭語鎭南將軍張魯魯問¶
　　　　合知書所出合曰孔子玉版也天子厯數雖¶
　　　　百世可知合長於内學關右知名所云孔子¶
　　　　玉版者當即是書也¶
河圖叶光圖　合古篇　秘微篇(微一/作徵)¶
　　　佚¶
　王應麟曰光武封禪文載河圖合古篇蔡邕傳注引¶
<pb:KR2n0011_WYG_264-16b>¶
　河圖祕微篇¶
　　　　按太平御覽引秘微篇云帝淫佚政不平則¶
　　　　奎有角君急恚怒無雲而雨又引合古篇云¶
　　　　地淪月散必有立主¶
河圖始開篇¶
　　　佚¶
　　　　按其文黄帝問風后曰予欲知河之始開風¶
　　　　后曰河凡有五皆始於崑崙之墟此其所以¶
<pb:KR2n0011_WYG_264-17a>¶
　　　　名篇也¶
河圖要元篇¶
　　　佚¶
　楊愼曰茅山志引河圖要元篇云句金之壇其閒有¶
　陵兵病不起洪波不登乃有地脈土良水清句曲之¶
　山金壇之陵可以度世上昇曲城葢漢世讖書後漢¶
　書志註不載其目僅見此焉¶
　胡應麟曰要元篇譚苑醍醐所記以用修語余未敢¶
<pb:KR2n0011_WYG_264-17b>¶
　深信¶
　　　　按要元篇亦見陶隱居眞誥云是第四十四¶
　　　　卷中語非用修臆撰¶
洛書甄曜度¶
　　　佚¶
　孫瑴曰緯書以曜稱者凡四曰靈曜曰文曜曰曜鉤¶
　曰曜嘉未有博極軌度者惟洛書甄曜度周天罔不¶
　具悉葢星厯之學聖門所首務焉後世不第棄置之¶
<pb:KR2n0011_WYG_264-18a>¶
　而且曰知星宿衣不覆率用為戒矣夫士子出户舉¶
　目見天顧不解列宿為何物亦足羞也¶
　　　　按光武封禪刻石援洛書甄曜度文又蜀志¶
　　　　劉豹向舉等上先主言符瑞勸進引洛書甄¶
　　　　曜度寳號命録運期文¶
　　　　又按周天三百六十五度四分度之一一度¶
　　　　為千九百三十二里則天地相去六十七萬¶
　　　　八千五百里此甄曜度之文九峯蔡氏注堯¶
<pb:KR2n0011_WYG_264-18b>¶
　　　　典采之¶
　　　　又按李淳風乙巳占述洛書以禹貢山川分¶
　　　　配二十八宿岍為角岐為亢判山為氐壺口¶
　　　　為房雷首為心太岳為尾砥柱為箕析城為¶
　　　　斗王屋為牛太行為湏女恒山為虗碣石為¶
　　　　危西傾為室朱圉為壁鳥鼠為奎太華為婁¶
　　　　熊耳為胃外方為昴桐柏為畢陪尾為觜嶓¶
　　　　冡為參荆山為東井内方為鬼大别為柳岷¶
<pb:KR2n0011_WYG_264-19a>¶
　　　　山為星衡山為張九江為翼敷淺原為軫此¶
　　　　亦異聞諸地志皆未之援引也¶
洛書靈準聽¶
　　鄭𤣥注¶
　　　佚¶
　孫㲄曰所述多太古溟涬以上故其言幽靈惚怳不¶
　可為象而但溢於聽¶
　　　　按洛書靈準聽乾鑿度引其文則鑿度之先¶
<pb:KR2n0011_WYG_264-19b>¶
　　　　已有其書¶
洛書寳號命¶
　　　佚¶
　　　　按沈約宋書符瑞志引之作寳予命或号字¶
　　　　之譌也¶
洛書録運期(期或作法/)¶
　　　佚¶
　孫㲄曰此其書亦必有關運位葢隱讖存焉¶
<pb:KR2n0011_WYG_264-20a>¶
　　　　按沈約宋書符瑞志引之¶
洛書稽命曜¶
　　　佚¶
洛書摘六辟(六或作亡/)¶
　　　佚¶
　　　　按洛書摘六辟乾鑿度亦引之¶
老子河洛讖¶
　　　佚¶
<pb:KR2n0011_WYG_264-20b>¶
　　　　按老子河洛讖蕭子顯南齊書符瑞志引之¶
　　　　有云年歴七七水滅緒風雲俱起龍鱗舉又¶
　　　　云墥堨河梁塞龍淵消除水災泄山川又云¶
　　　　上參南斗第一星下立草屋為紫庭神龍之¶
　　　　岡梧桐生鳳鳥舒翼翔且鳴類皆韻語¶
　¶
　¶
　經義考卷二百六十四¶
