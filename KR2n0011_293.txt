# -*- mode: mandoku-view; -*-
#+TITLE: 經義考
#+DATE: 2015-08-24 22:54:05.369398
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二百九十三
<pb:KR2n0011_WYG_293-1a>¶
欽定四庫全書¶
　經義考卷二百九十三¶
　　　　　　　　　　翰林院檢討朱彞尊撰¶
　　　鏤板¶
　五代㑹要後唐長興三年二月中書門下奏請依石¶
　經文字刻九經印板勅令國子監集博士儒徒將西¶
　京石經本各以所業本經句度抄寫注出子細看讀¶
　然後顧召能雕字匠人各部随帙刻印板廣頒天下¶
<pb:KR2n0011_WYG_293-1b>¶
　如諸色人要寫經書並湏依所印勅本不得更使雜¶
　本交錯其年四月勅差太子賔客馬鎬太常丞陳觀¶
　太常博士段顒路航尚書屯田員外郎田敏充詳勘¶
　官兼委國子監於諸色選人中召能書人端楷寫出¶
　旋付匠人雕刻每日五紙與減一選如無選可減等¶
　第據與改轉官資漢乾祐元年閏五月國子監奏在¶
　雕印板九經内有周禮儀禮公羊榖梁四經未有印¶
　板今欲集學官挍勘四經文字鏤板從之周廣順三¶
<pb:KR2n0011_WYG_293-2a>¶
　年六月尚書左丞兼判國子監事田敏進印板九經¶
　書五經文字様各二部一百三十冊顯德二年二月¶
　中書門下奏國子監祭酒尹拙狀稱準勅挍勘經典¶
　釋文三十卷雕造印板欲請兵部尚書張昭太常卿¶
　田敏同挍勘勅經典釋文已經本監官員挍勘外宜¶
　差張昭田敏詳挍¶
　冊府元龜長興三年四月勅近以編注石經雕刻印¶
　板委國學每經差専知業博士儒徒五六人勘讀并¶
<pb:KR2n0011_WYG_293-2b>¶
　注今更於朝官内别差五人充詳勘官太子賔客馬¶
　鎬太常丞陳觀祠部員外郎兼太常博士段顒太常¶
　博士路航屯田員外郎田敏等朕以正經事大不同¶
　諸書雖以委國學差官勘注盖縁文字極多尚恐偶¶
　有差悞馬鎬以下皆是碩儒各専經業更令詳勘貴¶
　必精研兼宜委國子監於諸色選人中召能書人謹¶
　楷寫出旋付匠人鏤刻每五百紙與減一選所減等第¶
　優與遷轉官資時宰相馮道以諸經舛謬與同列¶
<pb:KR2n0011_WYG_293-3a>¶
　李愚委學官等取西京鄭覃所刻石經雕為印板流¶
　布天下後進頼之　廣順三年六月田敏獻印板九¶
　經五經文字九經字様各二部奏曰臣等自長興三¶
　年挍勘雕印九經書籍經注繁多年代殊邈傳寫紕¶
　繆漸失根源臣守官膠庠職司挍定旁求援據上備¶
　雕鐫幸遇聖朝克終盛事播文德於有截傳世教以¶
　無窮謹具陳進先是後唐宰相馮道李愚重經學因¶
　言漢時崇儒有三字石經唐朝亦於國學刋刻今朝¶
<pb:KR2n0011_WYG_293-3b>¶
　廷日不暇給無能别有刋立常見吳蜀之人鬻印板文¶
　字色類絶多終不及經典如經典挍定雕摹流行深¶
　益於文教矣乃奏聞勅下儒官田敏等考挍經注敏¶
　於經注長於詩傳攷訂刋正援引證據聯為篇卷先¶
　經奏定而後雕刻乃分政事堂㕑錢及諸司公用錢¶
　又納及第舉人禮錢以給工人賜敏襲衣繒綵銀器¶
　并賜司業趙銖襲衣繒綵　樊倫為國子司業太祖廣¶
　順末尚書左丞田敏判國子監獻印板九經書流行¶
<pb:KR2n0011_WYG_293-4a>¶
　而儒官數多是非倫掇拾舛誤訟於執政又言敏擅¶
　用賣書錢千萬請下吏訊詰樞宻使王峻素聞敏大¶
　儒左右之密訊其事搆致無狀然於其書至今是非¶
　未悉¶
　玉海端拱元年三月司業孔維等奉勅挍勘孔頴逹¶
　五經正義百八十卷詔國子監鏤板行之易則維等¶
　四人挍勘李説等六人詳勘又再挍十月板成以獻¶
　書亦如之二年十月以獻春秋則維等二人挍王炳¶
<pb:KR2n0011_WYG_293-4b>¶
　等三人詳挍邵世隆再挍淳化元年十月板成詩則¶
　李覺等五人再挍畢道昇等五人詳勘孔維等五人¶
　挍勘淳化三年壬辰四月以獻禮記則胡廸等五人¶
　挍勘紀自成等七人再挍李至等詳定淳化五年五¶
　月以獻咸平元年正月劉可名上言諸經板本多誤¶
　上令崔頣正詳挍可名奏詩書正義差誤事二月孫¶
　奭等改正九十四字二年命祭酒邢昺領其事舒雅¶
　李維李慕清王渙劉士元與焉五經正義始畢三年¶
<pb:KR2n0011_WYG_293-5a>¶
　三月命邢昺等挍定周禮儀禮公羊榖梁傳正義又¶
　重定孝經論語爾雅正義四年九月翰林侍講學士¶
　邢昺等及直講崔偓佺表上重挍定周禮儀禮公榖¶
　傳孝經論語爾雅七經疏義凡一百六十五卷賜宴¶
　國子監昺加一階餘遷秩十月命摹印頒行於是九¶
　經疏義備矣景德二年五月幸國子監歴覽書庫觀¶
　羣書漆板問祭酒邢昺曰板數幾何昺曰國初印板¶
　止及四千今至十萬經史義疏悉備帝曰非四方無¶
<pb:KR2n0011_WYG_293-5b>¶
　事何以臻此因益書庫十歩以廣所藏又詔褒之九¶
　月命侍講學士邢昺與兩制詳定尚書論語孝經爾¶
　雅文字先是國子監言羣經摹印歲深字體訛缺請¶
　重刻板因命崇文檢討杜鎬諸王侍講孫奭詳挍至¶
　是畢又詔昺與兩制詳定而刋正之祥符七年九月¶
　又并易詩重刋板本仍命陳彭年馮元挍定自後九¶
　經及釋文有訛缺皆重挍刋板天禧元年九月詔國¶
　子監羣書更不增價五年五月令國子監重刻經書¶
<pb:KR2n0011_WYG_293-6a>¶
　印板以歲乆刓損也¶
　宋史藝文志曰周顯德中始有經籍刻板學者無筆¶
　札之勞獲覩古人全書¶
　又李至傳雍熈中判監李至上言本監先挍定諸經¶
　音疏其間文字訛謬尚多深慮未副仁君好古誨人¶
　之意盖前所遣官多専經之士或通春秋者未習禮¶
　記或習周易者不通尚書至於旁引經史皆非素所¶
　傳習以是之故未得周詳伏見國子博士杜鎬直講¶
<pb:KR2n0011_WYG_293-6b>¶
　崔頤正孫奭皆苦心彊學博貫九經問義質疑有所¶
　依據望令重加刋正冀除舛謬從之咸平初又有學¶
　究劉可名言諸經板本多舛謬真宗命擇官詳正¶
　又邢昺傳景德二年夏上幸國子監閲庫書問昺經¶
　板幾何昺曰國初不及四千今十餘萬經傳正義皆¶
　具臣少從師業儒時經典有疏者百無一二蓋力不能¶
　傳寫今板本大備士庻家皆有之斯乃儒者逢辰之¶
　幸也¶
<pb:KR2n0011_WYG_293-7a>¶
　又趙安仁傳國子監刋五經正義板以安仁善楷𨽻¶
　遂奏留書之¶
　長編咸平四年先是詔國子祭酒邢昺等挍定周禮¶
　儀禮公羊榖梁傳正義九月丁亥昺等上其書凡一¶
　百六十五卷命摸印頒行賜宴國子監並加階勲於¶
　是九經疏義悉具矣¶
　國史志唐末益州始有墨板多術數字學小書後唐¶
　詔儒臣田敏挍九經鏤板於國子監國初廣諸義疏¶
<pb:KR2n0011_WYG_293-7b>¶
　音釋令孔維邢昺讎定頒布於是經書大備¶
　楊億曰雍熙中太宗以板行九經尚多譌謬俾學官¶
　重加刋挍史館先有宋臧榮緒梁岑之敬所檢左傳¶
　諸儒引以為證祭酒孔維上言其書來自南朝不可¶
　案據章下有司檢討杜鎬引貞觀四年勅經籍訛舛¶
　今後並以六朝舊本為正持以語維維不能對¶
　孔平仲曰昔時文字未有印板多是寫本齊宗室傳¶
　衡陽王鈞嘗手自細寫五經置於巾箱中巾箱五經¶
<pb:KR2n0011_WYG_293-8a>¶
　自此始也至後唐明宗長興三年宰相馮道李愚請¶
　令判國子監田敏挍正九經刻板印賣朝廷從之是¶
　雖在亂世九經傳播甚廣至周廣順中蜀毋昭裔又¶
　請刻印板九經於是蜀中文字復盛¶
　葉夢得曰唐以前凡書籍皆寫本未有摸印之法人¶
　以藏書為貴人不多有而藏者精於讎對故往往皆¶
　有善本學者以傳録之艱故其誦讀亦精詳五代時¶
　馮道始奏請官鏤板印行國朝淳化中復以史記前¶
<pb:KR2n0011_WYG_293-8b>¶
　後漢書付有司摹印自是書籍刋鏤者益多士大夫¶
　不復以藏書為意學者易於得書其誦讀亦因滅裂¶
　然板本初不是正不無訛誤世既一以板本為正而¶
　藏本日亡其訛謬者遂不可正甚可惜也　又曰今¶
　天下印書以杭州為上蜀本次之福建最下京師比¶
　歲印板殆不減杭州但紙不佳蜀與福建多以柔木¶
　刻之取其易成而速售故不能工福建本幾徧天下¶
　正以其易成故也¶
<pb:KR2n0011_WYG_293-9a>¶
　江少虞曰板印書籍唐人尚未盛為之自馮瀛王始¶
　印五經之後典籍皆為板本慶厯中有布衣畢昇又¶
　為活板其法用漆泥刻字薄如錢每字為一印火燒¶
　令堅先設一鐡板其上以松脂蠟和紙灰之類冒之¶
　欲印則以銀範置鐡板上乃密布字印滿鐡為一板¶
　持就火煬之藥稍鎔則以一平板按其面則字平如¶
　砥若止印三二本未為簡易若印數十百千本則極¶
　為神速常作二鐡板一板印刷一板已用布字此印¶
<pb:KR2n0011_WYG_293-9b>¶
　者纔畢則第二板已具更互用之瞬息可就每一字¶
　皆有數印如之也等字每字有一十餘印以備一板¶
　内有重複者不用則以紙貼之每韻為一貼木格貯¶
　之有竒字素無備者旋刻之以草火燒瞬息可成不¶
　以木為者木理有疎密沾水則高下不平兼與藥相¶
　粘不可取不若燔土用訖載火令藥鎔以手拂之其¶
　印自落殊不沾污昇死其印為予羣從所得至今保¶
　藏之¶
<pb:KR2n0011_WYG_293-10a>¶
　洪邁曰予家有舊監本周禮其末云大周廣順三年¶
　癸丑五月雕造九經書畢前鄉貢三禮郭嵠書列宰¶
　相李榖范質判監田敏等銜於後舊五代史漢隠帝¶
　時國子監奏周禮儀禮公羊榖梁四經未有印板欲¶
　集學官考挍雕造從之¶
　王明清曰毋邱儉貧賤時嘗借文選於交游閒其人¶
　有難色發憤異日若貴當板以鏤之遺學者後仕王¶
　蜀為宰遂踐其言刋之印行書籍創見於此事載陶¶
<pb:KR2n0011_WYG_293-10b>¶
　岳五代史補後唐平蜀明宗命太學博士李鍔書五¶
　經倣其製作刋板於國子監監中印書之始今則盛¶
　行於天下蜀中為最明清家有鍔書五經印本存焉¶
　後題長興二年也¶
　朱子曰建陽板本書籍上自六經下及訓傳行四方¶
　者無逺不至¶
　朱翌曰雕印文字唐以前無之唐末益州始有墨板¶
　後唐方鏤九經悉收人閒所有經史以鏤板為正¶
<pb:KR2n0011_WYG_293-11a>¶
　戴埴曰今之刋印小冊謂巾箱本起於南齊衡陽王¶
　鈞手寫五經置巾箱中賀玠曰家有墳素何須蠅頭¶
　細書答曰檢閲既易且手寫不忘諸王從而效之古¶
　未有刋本雖親王亦手自抄録今巾箱刋本無所不¶
　備嘉定閒從學官楊璘之奏禁毁小板近又盛行第¶
　挾書非備巾箱之蔵也¶
　岳珂曰九經本行於世多矣率以見行監本為宗而¶
　不能無譌謬脱畧之患(監中大小本凡三歲乆磨/滅㪚落未有能修補之者)盖¶
<pb:KR2n0011_WYG_293-11b>¶
　京師曺監經史多仍五季之舊今故家往往有之實¶
　與俗本無大相逺(晁公武云公武守三榮嘗對國子/監所摸長興板本讀之其差誤盖)¶
　(多昔議者謂太和石本授寫非真時人弗之許而以/長興板本為便宋朝初遂頒布天下收向日民閒竊)¶
　(本不用然有訛舛無由參挍判知其謬猶以為官既/刋定難於獨改由是而觀石經固脱錯而監本亦難)¶
　(盡/從)紹興初僅取刻板於江南諸州視京師承平監本¶
　又相逺甚與潭撫閩蜀諸本互為異同柯山毛居正¶
　誼父以其父晃所增注禮部韻乾淳閒進之朝後又¶
　挍訂增益申明於嘉定之初其於經傳亦既博攬精¶
<pb:KR2n0011_WYG_293-12a>¶
　擇辛巳春朝廷命胄監刋正經籍司成謂無以易誼¶
　父遂取六經三傳諸本參以子史字書選粹文集研¶
　究異同凡字義音切毫釐必挍儒官稱歎莫有異詞¶
　刋修僅及四經猶以工人憚煩詭竄墨本以紿有司¶
　而誤字實未嘗改者什二三繼欲修禮記春秋三傳¶
　誼父以病目移告事遂中輟自時厥後無復以為意¶
　矣予每惜之誓欲修刋有所未暇且以世所傳本互¶
　有得失難於取正前輩謂興國于氏及建余氏本為¶
<pb:KR2n0011_WYG_293-12b>¶
　最善逮詳考之亦此善於彼爾又於本音義不列於¶
　本文下率隔數葉始一聚見不便㝷索且經之與注¶
　遺脱滋多余本閒不免誤舛要皆不足以言善也今¶
　以家塾所蔵　唐石刻本　晉天福銅板本　京師¶
　大字舊本　紹興初監本　監中見行本　蜀大字¶
　舊本　蜀學重刋大字本　中字本　又中字有句¶
　讀附音本　潭州舊本　撫州舊本　建大字本(俗/謂)¶
　(無比/九經)　俞紹卿家本　又中字凡四本　婺州舊本¶
<pb:KR2n0011_WYG_293-13a>¶
　　并興國于氏建余仁仲凡二十本　又以越中舊¶
　本注疏　建本有音釋注疏　蜀注疏　合二十三¶
　本専屬本經名士反覆參訂始命良工入梓固自信¶
　以為盡善正恐掃塵随生亦或有之也¶
　李心傳曰監本書籍者紹興末年所刋也國家艱難¶
　以來固未暇及九年九月張彦實待制為尚書郎始¶
　請下諸道州學取舊監本書籍鏤板頒行從之然所取¶
　者多殘闕故胄監刋六經無禮記正史無漢唐二十¶
<pb:KR2n0011_WYG_293-13b>¶
　一年五月輔臣復以為言上謂秦益公曰監中其他¶
　闕書亦令次第鏤板雖重有所費不惜也由是經籍¶
　復全先是王瞻叔為學官嘗請摹印諸經義疏及經¶
　典釋文許郡學以贍學或係省錢各市一本置之於¶
　學上許之令士大夫仕於朝者率費紙墨錢千餘緡¶
　而得書於監云¶
　李燾曰前代經史皆以紙素傳寫雖有舛誤然尚可¶
　參讎至五代官始用墨板摹印六經誠欲一其文字¶
<pb:KR2n0011_WYG_293-14a>¶
　使學者不惑太宗朝又摹印遷固諸史與六經並傳¶
　於是世之寫本悉不用然墨板訛駁初不是正而後¶
　學者更無他本可以勘騐矣¶
　祝穆曰建寜麻沙崇化兩坊産書號為圖書之府¶
　洪咨䕫曰前代書皆楮素傳抄至五季始有六經墨¶
　板今則靡書不板矣¶
　羅壁曰蔡氏有云古書自篆籀變而為𨽻竹簡變而¶
　為縑素縑素變而為紙紙變而為摹印摹印便而書反¶
<pb:KR2n0011_WYG_293-14b>¶
　輕後生童子習見以為常與器物等蔵之者秖觀美¶
　而已予謂書少而世不知讀固可恨書多而不知重¶
　尤可恨也唐末書猶未有摸印多是傳寫故古人書¶
　不多而精審作冊亦不解綫縫只叠紙成卷後以幅¶
　紙槩粘之猶今佛老經然其後稍作冊子後唐明宗¶
　長興二年宰相馮道李愚始令國子監田敏挍六經¶
　板行之世方知鐫本甚便宋興治平以前猶禁擅鐫¶
　必須申請國子監熙寜後乃盡弛此禁然則士生于¶
<pb:KR2n0011_WYG_293-15a>¶
　後世者何其幸也¶
　王應麟曰唐陸德明尚書釋文用古文後周顯德六¶
　年郭忠恕定古文尚書并釋文刻板太祖命判國子¶
　監周維簡等重修開寳五年二月詔翰林學士李昉¶
　挍定上之詔名開寳新定尚書釋文咸平二年十月¶
　孫奭請摹印古文尚書音義與新定釋文並行從之¶
　天聖八年九月雕新定釋文¶
　宋鑑紹興五年二月尚書兵部侍郎王居正言四庫¶
<pb:KR2n0011_WYG_293-15b>¶
　書籍多闕乞下諸州縣將已刋到書板不論經史子¶
　集小説異書各印三秩赴本省係民閒者官給紙墨¶
　工賃之直從之¶
　中興館閣録祕書省石渠在祕閣後道山堂前東廊¶
　圖畫庫秘閣書庫經庫西廊秘閣書庫印板書庫編¶
　修㑹要所北為印書作　又曰秘閣書庫儲藏諸州¶
　印板書六千九十八卷一千七百二十一冊¶
　中興館閣續録淳熙十三年九月祕書郎莫叔光上¶
<pb:KR2n0011_WYG_293-16a>¶
　言今承平滋乆四方之人益以典籍為重凡搢紳家¶
　世所蔵善本外之監司郡守搜訪得之往往鋟板以¶
　為官書然所在各自板行與祕府初不相關則未必¶
　其書非祕府之所遺者也乞詔諸路監司郡守各以¶
　本路本郡書目解發至祕書省聼本省以中興館閣¶
　書目㸃對如見得有未收之書即移文本處取索印¶
　本庻廣祕府之儲以增文治之盛有㫖令祕書省將¶
　未收書籍徑自關取¶
<pb:KR2n0011_WYG_293-16b>¶
　濳説友曰書板庫在著庭之右¶
　高麗史文宗十年八月西京留守報京内進士明經¶
　等諸業舉人所業書籍率皆傳寫字多乖錯請分賜¶
　祕閣所蔵九經論語孝經置於諸學院命有司各印¶
　一本送之十二年四月知南原府事試禮部員外郎¶
　李靖恭進新雕三禮圖五十四版詔置祕閣肅宗六¶
　年三月制以祕書省經籍板本委積損毁命置書籍¶
　鋪於國子監移蔵之以廣摹印¶
<pb:KR2n0011_WYG_293-17a>¶
　　　　按高麗史所稱文宗仁孝王徽也肅宗明孝¶
　　　　王顯也文宗以宋仁宗慶厯七年立肅宗以¶
　　　　哲宗紹聖二年立¶
　元史太宗八年夏六月耶律楚材請立經籍所於平¶
　陽編集經史世祖至元四年改經籍所為𢎞文院六¶
　年九月徙平陽經籍所於京師十二年九月括江西¶
　諸郡書板十五年三月遣使至杭州取在官書籍板¶
　刻至京師二十七年正月立興文署掌經籍板¶
<pb:KR2n0011_WYG_293-17b>¶
　吳澂曰古之書在方冊其編袠繁且重不能人人有¶
　也經師率口傳而學者以耳受有終身止通一經者¶
　焉可謂難矣自紙方代冊以來得書非如古之難而¶
　亦不無傳錄之勤也鋟板肇於五季筆工簡省而又¶
　免於字畫之訛不謂之有功於書者乎宋三百年間¶
　鋟板成市板本布滿於天下而中祕所儲莫不家蔵而¶
　人有無漢以前耳受之艱無唐以前手抄之勤讀書¶
　者事半而功倍何其幸也¶
<pb:KR2n0011_WYG_293-18a>¶
　虞集曰承直即松江府上海縣尹李君璋世家濟寜¶
　之鉅野去闕里二百里而近頻遊孔林先是六經板¶
　本中原絶少學者皆自抄寫成書其後朱子論語孟¶
　子集註大學中庸章句傳至北方學者傳授板本尚¶
　寡猶不能無事手録及至元混一東南書頗易致而¶
　闕里無専本君大父謙齋翁諱從原欲刻梓未及如¶
　志年九十五而卒君從事江右憲幕辟淛閫掾製錦海¶
　濱秩滿少閒願成大父之志易詩書禮先就既北還¶
<pb:KR2n0011_WYG_293-18b>¶
　而春秋左氏傳及朱子四書至江右而後克成四書¶
　版加厚字加大慮北方風高木善裂取生漆加布其¶
　四端歸諸孔廟之下俾摹印以應四方之求焉¶
　吾邱衍曰刋書板始於周邦彦謂之倚書牀見周美¶
　成文集¶
　趙希鵠曰鏤板之地有三吳也越也閩也蜀本宋最¶
　稱善近世已希燕粤秦楚今皆有刻類自可觀而不¶
　若三方之盛其精吳為最其多閩為最越皆次之其¶
<pb:KR2n0011_WYG_293-19a>¶
　直重吳為最其直輕閩為最越皆次之¶
　謝應蘭曰古者毫楮未興書用刀筆故六經往往口¶
　傳耳受不能無誤然識者正焉其失猶未逺也毫楮¶
　既作書道乃備轉相傳寫譌謬滋多至近代板刻之¶
　誤人有不敢遽易者况俗徒規利至有節去其辭章¶
　斷句裂以誤學者正復不少然板本既行聖經賢傳¶
　乃得家傳而人誦之固亦有功名教矣¶
　楊守陳曰古之書汗簡裁帛㸃漆磨石液筆書刀削¶
<pb:KR2n0011_WYG_293-19b>¶
　皆科斗文字篆籀分書盖甚難也漢魏閒始有今紙¶
　墨與楷書筆之易矣然未有不筆而成書者至魏太¶
　和有石經晉天福有銅板九經皆可紙墨摹印無庸¶
　筆寫傳亦未廣後唐以降迺有木板昔以梓今以梨¶
　刋摹甚便於是五經皆有印本徧天下人不復傳寫¶
　易易甚矣¶
　陸容曰古人書籍多無印本皆手自抄録聞五經印¶
　板自馮道始學者䝉其澤多矣國初書板惟國子監¶
<pb:KR2n0011_WYG_293-20a>¶
　有之觀宋濳溪送東陽馬生序可知矣宣德正統閒¶
　書籍印板尚未廣今各處書板日增月益動刋無益¶
　詩文攷元時詔書籍必經中書省看議過事下有司¶
　方敢刻印想當時無擅刻者此法甚好¶
　郎瑛曰印板在唐時少有至五代刻五經後始盛然¶
　板本最易得未免差訛宋時試策以為井卦何以無¶
　彖正坐閩本失落耳盖閩俗専事取利書坊村夫遇¶
　各省所刻書價高即便翻刻卷數目録相同而篇中¶
<pb:KR2n0011_WYG_293-20b>¶
　多所減去使人不知故一部只貨半部之價人争購¶
　之嗚呼秦火燔而六經不全勢也今為利而使古書¶
　不全為斯文計者寜可不深懲之乎¶
　南雍志洪武十五年命修國子監舊蔵書板¶
　實録永樂二年二月乙未命工部修補國子監經籍¶
　板¶
　太學志𢎞治四年南京國子監祭酒謝鐸上言國子¶
　監所有東西書庫屋既隘陋地亦卑濕以致各様書¶
<pb:KR2n0011_WYG_293-21a>¶
　板朽壞日甚所損匪細乞改為東西書樓上以為庋¶
　置之所下以為印造之局不惟經籍之奉安極其高¶
　潔抑且工匠之出入有所拘檢如此則歴代𦂳要書¶
　板不致朽壞㪚漫矣　嘉靖十五年祭酒吕柟上言¶
　士必知古斯可通今儀禮一書乃成周致太平之具¶
　世行高堂隆所傳十七篇宋儒楊復為之圖解乞勅¶
　部重刋印装一二百部以便諸生肄業從之¶
　南雍續志萬厯二年祭酒張位上疏謂辟雍乃圖書¶
<pb:KR2n0011_WYG_293-21b>¶
　之府故自昔辨譌證謬必以祕書及監本為徴今監¶
　有十七史而十經注疏乆無善本請命工部給資鏤¶
　刻　西庫見存四書集注板四百五十一面易經傳¶
　義板五百一十三面詩經集注板三百四十二面書¶
　經集注板三百二面春秋四傳板八百九十三面禮¶
　記集説板七百一十八面東庫見存論語集注考證¶
　板五十面¶
　天下書目北京國子監所蔵經籍版周易二十三片¶
<pb:KR2n0011_WYG_293-22a>¶
　周易音訓二十五片書傳二百五十六片又大字書¶
　傳二十五片喪禮一千二百八十三片論語一百六¶
　十七片論語正文一十八片論語集注三十五片論¶
　語集義六百二十七片孟子二百片孟子集注六十¶
　片孟子節文五十六片孟子集義(數/闕)中庸七十八片¶
　中庸集義二百八十二片大學四十五片大學集義¶
　二百三片¶
　　　　按喪禮自許敬宗等刪去國恤先儒論義之¶
<pb:KR2n0011_WYG_293-22b>¶
　　　　存於今者僅杜氏通典所載餘皆㪚佚無稽¶
　　　　國子監舊存一千三百餘板未知何代何人¶
　　　　之書惜乎今亦亡矣¶
　楊慎曰孟蜀後主崇尚六經恐石經本傳流不廣乃¶
　易為木板宋世稱刻本書始於蜀也　又曰宋世書¶
　傳蜀本最善¶
　胡應麟曰葉少蘊云世言雕本始自馮道此不然但¶
　監本五經始馮道耳栁玭訓序言其在蜀時嘗閲書¶
<pb:KR2n0011_WYG_293-23a>¶
　肆鬻字書小學率雕本則唐固有之陸子淵豫章漫¶
　抄引揮麈録云毋昭裔貧時嘗借文選不得發憤云¶
　異日若富貴板鏤之以遺學者後至宰相遂踐其言¶
　子淵以為與馮道不知孰先要之皆出栁玭後也載¶
　閲陸子淵河汾燕閒録云隋文帝開皇十三年十二¶
　月八日勅廢像遺經悉令雕板此印書之始據斯說¶
　則印書實自隋朝始又在栁玭先不特先馮道毋昭¶
　裔也第有可疑者隋世既有雕本矣唐文皇何不擴¶
<pb:KR2n0011_WYG_293-23b>¶
　其遺制廣刻諸書復盡選五品以上子弟入𢎞文館¶
　鈔書何耶意隋世所雕特浮屠經像盖六朝崇奉釋¶
　教致然未及槩雕他籍也唐至中葉以後始漸以其¶
　法雕刻諸書至五代而行至宋而盛於今而極矣¶
　又曰今人事事不如古固也亦有事什而功百者書¶
　籍是已三代漆文竹簡冗重艱難不可名狀秦漢以¶
　還寖知鈔録楮墨之功簡約輕省數倍前矣然自漢¶
　至唐猶用卷軸卷必重裝一紙表裏常兼數番且每¶
<pb:KR2n0011_WYG_293-24a>¶
　讀一卷或每檢一事紬閲展舒甚為煩數收集整比¶
　彌費辛勤至唐末宋初鈔録一變而為印摹卷軸一¶
　變而為書冊易成難毁節費便蔵四善具焉溯而上¶
　之至於漆書竹簡不但什百而且千萬矣士生三代¶
　後亦未為不厚幸也¶
　顧起元曰宋史藝文志云周顯德中始有經籍刻板¶
　沈括夢溪筆談以為始於馮道奏鏤五經是後唐時¶
　事後玭訓序又云常在蜀時書肆中閲印板小學書¶
<pb:KR2n0011_WYG_293-24b>¶
　則印板非始於五代矣意唐時不過少有一二至五¶
　代刻五經後始盛宋則羣集皆有之也¶
　秦鏷曰刋板昉於五代至宋咸平始頒州縣較漢唐¶
　石經傳布廣矣¶
　徐學聚曰嘉靖五年時建陽書坊刋本盛行字多訛¶
　舛廵按御史楊瑞提學副使邵鋭疏請専設儒官挍¶
　勘經籍上允其請特遣侍讀汪佃行詔挍畢還京勿¶
　復差官更代¶
<pb:KR2n0011_WYG_293-25a>¶
　¶
　¶
　¶
　¶
　¶
　¶
　¶
　¶
<pb:KR2n0011_WYG_293-25b>¶
　¶
　¶
　¶
　¶
　¶
　¶
　¶
　經義考卷二百九十三¶
